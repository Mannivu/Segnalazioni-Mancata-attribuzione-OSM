# Oggetto 

Mancata attribuzione a OpenStreetMap 

# Testo

Gentile/Spettabile Signor/Comune/Azienda,

Le scrivo in quanto ho riscontrato la presenza della mappa / dei dati OpenStreetMap http://www.openstreetmap.org/ alla pagina del Vostro sito:

`<sito web con la mappa in questione>`

Come membro volontario della comunità di OpenStreetMap, mi fa piacere si sia scelta la nostra mappa / i nostri dati, ma vorrei evidenziare nel contempo che il vostro uso difetta di uno dei pochi requisiti richiesti dal progetto, avere l'attribuzione che consiste nella indicazione della provenienza della mappa o dei dati da OpenStreetMap, come si può leggere nel testo della licenza:

http://www.openstreetmap.org/copyright

OpenStreetMap è un progetto di mappatura libera, collaborativa e open data le cui mappe sono distribuite con licenza CC-BY-SA mentre i dati sono distribuiti con licenza ODbL. Questo significa che chiunque la utilizzi è libero di copiare, distribuire, trasmettere e adattare i dati, con il solo vincolo di riconoscerne la proprietà.

Per questo motivo richiedo gentilmente che l'attribuzione "©OpenStreetMap contributors”, venga inserita nella mappa / a corredo dei dati, oppure il link http://www.openstreetmap.org/ nel caso di un’immagine della mappa; in caso di una mappa elettronica navigabile o statica, come si può vedere nell’esempio allegato, il riconoscimento deve essere mostrato in un angolo della mappa attraverso un link.

Per noi è importante il pieno rispetto della licenza; l’uso dei dati e delle immagini cartografiche richiede unicamente il rispetto del nostro lavoro di volontari mappatori, attività che come avete appurato diviene utile anche per le vostre necessità.

Wikimedia Italia è il capitolo italiano ufficiale di OpenStreetMap Foundation per l'Italia e vigila sul rispetto delle condizioni d'uso di
OpenStreetMap. In caso si verifichi il protrarsi della mancata attribuzione della mappa / dei dati ci vedremo costretti a prendere ulteriori misure

Nel caso abbiate bisogno di aiuto ad effettuare le dovute modifiche o per delle domande, può contattarmi rispondendo a questa mail.

Sono certo che i riferimenti riportati siano sufficienti a verificare quanto da me scritto; mi auguro che ciò sia sufficiente ad intervenire da parte vostra per mettere fine ad una mancata attribuzione. 

Cordiali saluti,


# Allegato 

![attribution](https://wiki.openstreetmap.org/w/images/8/82/IT_attributionOSM.png)